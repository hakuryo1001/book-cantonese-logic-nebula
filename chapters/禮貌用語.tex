#文 

頭次見面用［久仰］，好耐冇見講［久違］。
認人不清用［[[眼拙]]］，向人表歉用［失敬］。  
請人批評講［指教］，求人原諒用［包涵］。
請人幫忙講［勞駕］，請畀方便用［借光］。  
麻煩人哋講［打擾］，唔好意思用［冒昧］。

求人解答用［請問］，請人指點講［賜教］。  
贊人見解用［高見］，自己意見用［拙見］。

探望人哋用［拜訪］，賓客到來用［光臨］。  
陪著朋友用［奉陪］，中途先走用［失陪］。

等待客人用［恭候］，迎接表歉用［失迎］。  
有人離開用［再見］，請人別送講［留步］。

歡迎顧客稱［光顧］，謝人問候用［托福］。  
問人年齡用［貴庚］，老人年齡用［高壽］。

閱人文章用［拜讀］，請人修改用［斧正］。  
對方字畫稱［墨寶］，招待不周講［怠慢］。

請人收禮用［笑納］，辭謝饋贈用［心領］。  
問人姓氏用［貴姓］，答覆詢問用［免貴］。

表演技能用［獻醜］，答謝讚揚講［過獎］。  
向人祝賀講［恭喜］，覆人道賀用［多謝］。

請人擔職用［屈就］，暫時充任講［承乏］。  
  
歷代有唔少謙讓嘅典故，係後人嘅典範。  
  
＊＊

  

〔令〕字一族：  
用喺對方嘅親屬或有關係人物嘅用詞。  
如，令尊：尊稱對方嘅［父親］；  
　　令堂：尊稱對方嘅［母親］；

　　令郎：尊稱對方嘅［兒子］；

　　令愛：尊稱對方嘅［女兒］；

　　令嬡：同〔令愛〕；  
　　令兄：尊稱對方嘅［兄長］；

　　令弟：尊稱對方嘅［弟弟］；

　　令侄：尊稱對方嘅［侄子］。

  
＊＊  
  
〔賢〕字一族：  
用喺平輩或者晚輩身份嘅用詞。

如，賢弟：稱呼自己嘅［弟弟］或比自己年齡細嘅男性；  
　　賢侄：稱呼自己嘅［侄子］或比自己輩份低嘅男性。  
  
＊＊  
  
〔恭〕字一族：  
表示好恭敬咁對待對方嘅用詞。

 如，恭賀：恭敬向對方［祝賀］；

　　恭候：恭敬向對方［等候］；

　　恭請：恭敬向對方［邀請］；

　　恭迎：恭敬向對方［迎接］；

　　恭喜：祝賀對方有［喜事］。  
  
＊＊  
  
〔拜〕字一族：

用喺對人事往來嘅用詞。  
如，拜讀：表示［閱讀］對方文章；

　　拜辭：表示與對方［告辭］；  
　　拜訪：表示［訪問］對方；  
　　拜服：表示［佩服］對方；  
　　拜賀：表示［祝賀］對方；  
　　拜識：表示［結識］對方；  
　　拜託：表示［委託］對方辦事情；  
　　拜望：表示［探望］對方。  
  
＊＊  
  
〔奉〕字一族：  
用喺自己舉動涉及對方時嘅用詞。  
如，奉達：表示［告訴］，［表達］；（多數用喺書信）  
　　奉覆：表示［回覆］（多數用喺書信）；  
　　奉告：表示［告訴］；  
　　奉還：表示［歸還］；  
　　奉陪：表示［陪伴］；  
　　奉勸：表示［勸告］；  
　　奉送：表示［贈送］；  
　　奉贈：同〔奉送〕；  
　　奉迎：表示［迎接］；  
　　奉托：表示［拜託］。  
  
＊＊  
  
〔敬〕字一族：  
用喺自己行動涉及對人嘅用詞。  
如，敬告：表示［告訴］；  
　　敬賀：表示［祝賀］；  
　　敬候：表示［等候］；  
　　敬禮：表示［恭敬］（用於書信結尾）；  
　　敬請：表示［邀請］；  
　　敬佩：表示［敬重佩服］；  
　　敬謝：敬謝不敏；表示［推辭］做某件事。  
  
＊＊  
  
〔貴〕字一族：  
稱呼同對方有關事物嘅用詞。  
如，貴幹：問對方要做咩嘢；  
　　貴庚：問對方［年齡］；  
　　貴姓：問對方［姓氏］；  
　　貴恙：稱對方［病況］；  
　　貴子：稱對方［兒子］（含祝福之意）；  
　　貴國：稱對方［國家］；  
　　貴校：稱對方［學校］。  
  
＊＊  
  
〔高〕字一族：  
稱許人哋有關事物嘅用詞。

如，高見：即係高明嘅［見解］；  
　　高就：指離開原來職位就任較高嘅職位；  
　　高齡：稱老人家嘅［年齡］（多數指六十歲以上）；  
　　高壽：用喺詢問老人家嘅年齡；  
　　高足：稱呼人哋嘅［學生］；  
　　高論：稱許人哋嘅［議論］。  
  
＊＊  
  
〔大〕字一族：  
尊稱對方或稱同對方有關事物嘅用詞。

如，大伯：除咗指伯父之外，亦可以尊稱年長嘅男人；  
　　大哥：可以尊稱同自己年齡相仿嘅男人；  
　　大姐：可以尊稱女性朋友或者熟人；  
　　大媽：尊稱年長嘅婦女；  
　　大娘：同〔大媽〕；  
　　大爺：尊稱年長嘅男人；  
　　大人：尊稱長輩（多數用喺書信）；  
　　大駕：尊稱對方；  
　　大師：大師傅，尊稱和尚；  
　　大名：尊稱對方嘅［名字］；  
　　大慶：尊稱老年人［壽辰］；  
　　大作：尊稱對方嘅［著作］；  
　　大札：尊稱對方嘅［書信］。  
  
＊＊  
  
〔請〕字一族：  
用喺希望對方做某啲事嘅用詞。

如，請問：用喺請求對方回答問題；  
　　請坐：請對方［坐低］；  
　　請進：請對方［入來］。  
  
＊＊  
  
〔屈〕字一族：  
如，屈駕：委屈大駕（多數用喺邀請人）；  
　　屈就：委屈就任（多數用喺請人擔任職務）；  
　　屈居：委屈處於（較低嘅地位）；  
　　屈尊：委屈降低身份俯就。  
  
＊＊  
  
〔光〕字一族：  
表示光榮，用喺對方來臨嘅用詞。

如，光顧：稱客人來到（多數用喺商家歡迎顧客）；  
　　光臨：稱賓客到來。  
  
＊＊  
  
〔俯〕字一族：  
公文書信中用來稱對方對自己行動嘅用詞。

如，俯察：稱對方或上級對自己嘅理解；  
　　俯就：用喺請對方同意擔任職務；  
　　俯念：稱對方或上級體念；  
　　俯允：稱對方或上級允許。  
  
＊＊  
  
〔華〕字一族：  
稱對方有關事物嘅用詞。

如，華誕：稱對方嘅［生日］；  
　　華堂：稱對方嘅［房屋］；  
　　華翰：稱對方嘅［書信］；  
　　華宗：稱對方係［同姓氏］或［同宗族］。  
  
＊＊  
  
〔叨〕字一族：  
如，叨光：沾光（受到好處，表示感謝）；  
　　叨教：領教（受到指教，表示感謝）；  
　　叨擾：打擾（受到款待，表示感謝）。  
  
＊＊  
  
〔雅〕字一族：  
用喺稱對方情意或舉動嘅用詞。

如，雅教：稱對方嘅［指教］；  
　　雅意：稱對方嘅［情意］或［意見］；  
　　雅正：稱對方嘅［指正］同［批評］（將自己嘅詩文書畫等送畀人時）。  
  
＊＊  
  
〔玉〕字一族：  
用喺尊稱對方身體或行動嘅用詞。

如，玉體：尊稱對方嘅［身體］；  
　　玉音：尊稱對方嘅［書信］（多數用喺書信）、言辭；  
　　玉照：尊稱對方嘅［照片］；  
　　玉成：稱對方幫助［成全］好事。  
  
＊＊  
  
〔芳〕字一族：  
用喺對方或同對方有關事物嘅用詞。

如，芳鄰：稱對方嘅［鄰居］；  
　　芳齡：稱對方嘅［年齡］（多數用喺年輕女子）；  
　　芳名：稱對方嘅［名字］（多數用喺年輕女子）。  
  
＊＊  
  
〔垂〕字一族：  
用喺人哋對自己的行動嘅用詞（多數係長輩或上級）。

如，垂愛：稱對方對自己嘅［愛護］（都係用喺書信）；  
　　垂青：稱別人對自己嘅［重視］；  
　　垂問：稱別人對自己嘅［詢問］；  
　　垂詢：同〔垂問〕；  
　　垂念：稱別人對自己嘅［思念］。  
  
＊＊  
  
〔惠〕字一族：  
用喺對方對待自己行為動作嘅用詞。

如，惠存：請對方保存（多數用喺送人相片、書籍等紀念品時所題嘅上款）；  
　　惠臨：指對方來到自己嘅地方；  
　　惠顧：指來臨光顧（多數用喺鋪頭對顧客），又叩［幫襯］；  
　　惠允：指對方允許自己（做某事）；  
　　惠贈：指對方贈予（財物）。  
  
＊＊  
  
謙 詞  
  
【愚】字一族：  
謙稱自己唔聰明嘅用詞。

如，愚兄：向比自己年輕嘅人稱呼自己；  
　　愚見：謙稱自己嘅見解。  
　　愚　：亦可以單獨用來謙稱自己。  
  
＊＊  
  
【鄙】字一族：  
謙稱自己學識淺薄嘅用詞。

如，鄙人：謙稱自己；  
　　鄙意：謙稱自己嘅意見；  
　　鄙見：謙稱自己嘅見解。  
  
＊＊  
  
【敝】字一族：  
謙稱自己或自己事物嘅用詞。

如，敝人：謙稱自己；  
　　敝姓：謙稱自己嘅姓氏；  
　　敝處：謙稱自己嘅屋企、處所；  
　　敝校：謙稱自己所在嘅學校。  
  
＊＊  
  
【卑】字一族：  
謙稱自己身份低微嘅用詞。  
如，卑人：謙稱自己；

　　卑下：謙稱自己地位、品格等比對方低。  
  
＊＊  
  
【竊】字一族：  
有私下、私自之意，有冒失、唐突嘅含義在內。  
如，竊念：私下想念（表示個人意見嘅謙辭）；  
　　竊惟：私下思惟；  
　　竊比：私自比擬；  
　　竊言：私下談論；  
　　竊庇：私下包庇；  
　　竊竊：暗中，偷偷地；  
　　竊議：私下議論，私自評論。  
  
＊＊  

  
【臣】字一族：  
謙稱自己不如對方嘅身份地位高。

如，臣僕：僕人嘅自稱；  
　　臣妾：妻妾嘅自稱；  
　　臣子：君主時代嘅官吏。  
  
＊＊  

  
【僕】字一族：  
舊謙稱自己［我］嘅用詞。

如，僕：謙稱自己係對方嘅僕人，願意受差遣。而［為奴為僕］含有為對方效勞嘅意思。

  
＊＊

  
【敢】字一族：  
表示冒昧請求人哋做事嘅用詞。

如，敢問：用喺詢問對方嘅問題；  
　　敢請：用喺請求對方做某事；  
　　敢煩：用喺麻煩對方做某事。  
  
＊＊  
  
【拙】字一族：  
用喺對人哋稱呼自己事物嘅用詞。

如，拙筆：謙稱自己嘅［書畫］；  
　　拙着：謙稱自己嘅［文章］；  
　　拙作：同〔拙着〕；  
　　拙見：謙稱自己嘅［見解］；  
　　拙荊：謙稱自己嘅［妻子］，重有［賤內］、［內人］等。  
  
＊＊  
  
【小】字一族：  
謙稱自己或同自己有關嘅人或事物嘅用詞。

如，小弟：男性喺朋友或熟人之間嘅謙稱自己；  
　　小兒：謙稱自己嘅［兒子］；  
　　小女：謙稱自己嘅［女兒］；  
　　小人：地位低嘅人［自稱］；  
　　小子：子弟晚輩對父兄尊長嘅自稱；  
　　小可：多見喺早期嘅白話，係有一定身份嘅人嘅自謙，  
　　　　　意思係自己好平凡、不足掛齒；  
　　小店：謙稱自己嘅［鋪頭］。  
　　小生：讀書人自謙詞，重有［晚生］、［晚學］等，表示自己係新學後輩。  
  
＊＊  
  
【家】字一族：  
古人稱呼自己一方親屬朋友嘅常用謙詞。

家，係對人哋稱呼自己輩份高或年紀大嘅親屬時用嘅謙詞。  
如，家父：稱呼自己［父親］；  
　　家尊：同［家父］；  
　　家嚴：同［家父］；  
　　家君：同［家父］；  
　　家母：稱呼自己［母親］；  
　　家慈：同［家母］；  
　　家兄：稱呼自己［兄長］；  
　　家姐：稱呼自己［姐姐］；  
　　家叔：稱呼自己［叔叔］。  
  
＊＊  
  
【舍】字一族：  
用來謙稱自己家或自己卑幼親屬嘅用詞。

如，寒舍：謙稱自己嘅家；  
　　敝舍：客氣對朋友稱自己嘅家。  
如，舍弟：稱自己嘅［弟弟］；  
　　舍妹：稱自己嘅［妹妹］；  
　　舍侄：稱自己嘅［侄子］；  
　　舍親：稱自己嘅［親戚］。  
  
＊＊  
  
【老】字一族：  
老人家自謙時用來謙稱自己或同自己有關事物嘅用詞。

如，老朽：謙稱自己做［老邁衰朽］；  
　　老夫：指年齡超過七十歲嘅男人謙稱自己；  
　　老漢：年老嘅男人謙稱自己；  
　　老拙：老年嘅男人謙稱自己，亦稱做〔老粗〕；  
　　老粗：謙稱自己冇咩文化；  
　　老臉：年老人指自己嘅面子；  
　　老身：老年婦女謙稱自己；  
　　老衲：老和尚謙稱自己；  
　　老臣：老官員謙稱自己。  
  
＊＊  
  
【貧】字一族：  
僧、道、尼姑自謙稱呼嘅用詞。

如，貧僧：和尚對自己謙稱；  
　　貧道：道士對自己謙稱；  
　　貧尼：尼姑對自己謙稱。  
  
＊＊  
  